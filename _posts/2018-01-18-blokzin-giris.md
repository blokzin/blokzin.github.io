---
layout: splash
title:  "Blokzin'e hoşgeldiniz"
date:   2018-02-23
author: Kutay B. Sezginel
---

Blokzin'e hoşgeldiniz. Blokzin blokzinciri ve kriptoparalar hakkında açık kaynaklı, ücretsiz ve internet üzerinden yayınlanan bir dergi/fanzindir.
Blokzin'in amacı blokzinciri teknolojisi hakkında tarafsız ve sansürsüz bilgi vermek,
bu teknolojinin Türkiye'de yayılmasına ve gelişmesine katkı sağlamaktır.

Blokzin'e isteyen herkes katkı yapabilir.

İlk sayı için öncelikle blokzinciri ve kriptoparalara kısa bir giriş yapmak istiyorum.
Kriptopara ve blokzinciri ilk kez 2008 yılında Satoshi Nakamoto takma adlı bir kişi ya da grup tarafından kaleme alınan Bitoin makalesi ile ortaya çıkmıştır.
Başlarda bu makale internet üzerinden kriptografi forumlarında paylaşıyor fakat pek bir ilgi görmüyor.
Daha sonra ilginin artmasıyla Bitcoin yazılımı 2009 yılında çalıştırılmaya başlamıştır.


Bitcoin
=======

![bitcoin-story](/assets/img/posts/what-is-bitcoin-story.jpg)

Bitcoin nedir?
--------------
Temelde Bitcoin bir para birimidir.
Türk lirasi, dolar ve euro gibi bitcoin de alışverişlerde kullanabilir, biriktirebilir ve başka paralarla takas edilebilir.
Fakat Bitcoin dünyanin ilk dijital ve merkeziyetsiz para birimidir.

Kredi kartları ve internet bankacılığı sayesinde aslında çoğu para birimi zaten dijitalize olmuştur.
Fakat, bu para birimlerinin ve servislerin en büyük
farkı aracı bir kurum tarafindan kontrol ediliyor olmalarıdır.
Yani isterse kredi kartı şirketi alışverişinizi engelleyebilir.
Bu sayede kurumların istedikleri ya da devlet gibi diğer kurumlar tarafından talimat aldıkları
zaman kişilerin ekonomik özgürlüklerini sınırlayabilmelerine yol açmıştır.
Ayrıca, devletler kendi paralarının toplam miktarını kontrol edebilirler.
Yani istedekleri zaman para miktarını artırabilir ve bu parayı
istedikleri gibi harcayabilirler.
Bu da tarihte birçok kez enflasyona sebep olarak ekonominin çökmesiyle sonuçlanmıştır.

Merkezi olmayan varlıklara bir örnek altındır.
Altının toplam miktarı sınırlıdır ve herhangi bir kurum tarafından kontrol edilemez.
İsteyen herkes altın madenciliği yapabilir, altın paralar üretebilir ve satabilirler.
Fakat, dijital paraların aksine altını alışverişte kullanmak oldukça zor.
Ayrıca altını internet üzerinden kullanmak ise imkansızdır.

Bitcoin hem altının sınırlı sayıda olması özelliğini hem de kişiler arası kolayca
takas edilebilmesi özelliklerini birleştirdiği için çoğu zaman *dijital altın*
olarak nitelendirilir.
Bitcoin bu özellikleri barındıran ilk para birimi olduğu için gittikçe dijitalleşen
ve küreselleşen dünya için önemli bir buluş olabilir.

Neden Bitcoin?
--------------

Yakın zamana kadar dijital bir ortamda *nakit* paranın güvenilir bir aracı
olmadan gönderilebilmesi mümkün değildi.
Tabi internet bankacılığı, PayPal gibi sistemlerle para
göndermek mümkğn fakat bu sistemlerle gönderilen para *nakit*
değildir. Çünkü para kişiler arası direk transfer edilmez.
Para aracı kurum üzerinden transfer edilir.

Bitcoin'in en büyük özelliklerinden birisi aracı kurum gerekmekden kişiler arası dijital para transferini sağlamasıdır.

Bitcoin aynı zamanda hızla teknolojinin ilerlediği ve otomasyonun arttığı günümüz için çok faydalıdır.
Daha iyi anlatmak için birkaç örnek vereyim:
- Şöförsüz Bitcoin taksi: Evden çıktınız ve işe gideceksiniz.
Telefonunuzdan bir bit-taksi çağırıp gitmek istediğiniz yeri
ve vermek istediğiniz ücreti giriyorsunuz.
Eğer sizden fazla ücret vermeye talipli biri yoksa şöförsüz
bir araç kapınıza gelip sizi alıyor ve istediğiniz yere götürüyor.
Yolculuk sonunda telefonunuz üzerinden bit-taksi şirketine
teklif ettiğiniz Bitcoin'i ödüyorsunuz.
- İleri seviye ev otomasyonu: Akıllı ev aletleri ile hali
hazırda ses komutu ya da telefon üzerinden ışıkları açıp
kapatma, çay/kahve yapma, evin sıcaklığını ayarlama, televizyonu kontrol etme gibi şeyler mümkün.
Bitcoin bunların üzerine alışveriş gibi para kullanılan şeylerin de otomasyonunu sağlıyor.
Mesela düzenli aldığınız gıda ürünlerinin siparişi buzdolabınız tarafından yapılabilir.
Ya da detarjanı biten çamaşır makineniz kendine deterjan
sipariş edebilir.
Hatta ve hatta ileride nefes ile günlük muayenenizi
yapan ev aletleri vücudunuzdaki vitamin eksikliklerini
gidermek için gerekli meyve/sebzeleri sizin için sipariş
edebilir.

Tabi bu teknolojiler için Bitcoin sadece bir araç.
Güvenilir ve dijital bir para birimi.
Fakat günümüzdeki para harcama yöntemleri bu teknolojiler
ile kullanılmak için yeteri kadar güvenli ve kullanışlı değil.
Kredi kartları ile bir işlemin ortalama ücreti yaklaşık 10 TL.
Bu sebepler küçük işlemler yapmak çok manalı ve ekonomik değil.
Fakat Bitcoin ile bu problem ortadan kalkıyor.
Bitcoin'in amacı işlem ücretini ne kadar para gönderdiğinizden bağımsız bir şekilde her zaman çok küçük tutmak.


Bitcoin makalesinde kişiler arası elektronik nakit sistemi olarak tanımlanmaktadır.
Yani Bitcoin'in temel amacı iki kişi arasında elektronik olarak herhangi bir aracı olmadan para transferi sağlamaktır.
Bu şekilde Bitcoin merkeziyetsiz bir para birimi olmaktadır.
Bu sayede herhangi bir hükümet veya otoritenin ekonomik özgürlüğü sınırlaması engellenebilir.

Bitcoin'in temek özelliklerinden biri toplam Bitcoin miktarının sınırlı olmasıdır.
Bitcoin yazılımı gereği maksimum 21 milyon Bitcoin üretilecektir.
Bitcoin protokolüne göre en son Bitcoin yaklaşık 2140 yılında çıkarılacaktır.

![bitcoin-circulation](/assets/img/posts/bitcoin-circulation.jpg)

![bitcoin-block-reward](/assets/img/posts/bitcoin-block-reward.jpg)

Görüldüğü üzere zaman içerisinde her blok ile elde edilen ödül her 4 yılda bir
yarıya inidirilerek zamanla sıfırlanacaktır.

Zaman içinde Satoshi ortadan kayboluyor ve yıllar içinde 1 Bitcoin (BTC)
değeri 2017 yılının sonunda 20,000 $'a kadar çıkıyor. Bugün'e kadar Bitcoin'in çıkmasıyla
bu teknolojinin önemini fark edenler çeşitli kriptoparalar üzerinde çalışmaya başlıyorlar.
Bu şekilde *altcoin* olarak tabir edilen alternatif kriptoparalar ortaya çıkmaya başlıyor.
Aynı zamanda Bitcoin içindeki fikir ayrılıkları da Bitcoin'in kendi içinde farklı versiyonları (*fork*)
çıkıyor. Şu an itibariyle Bitcoin'in iki ana versiyonu bulunmakta: Bitcoin Core (BTC) ve Bitcoin Cash (BCH).

### Bitcoin Versiyonları ve Aralarındaki Farklar

### Bitcoin Core (BTC)

Bitcoin Core blok boyutunu 1 MB olarak sınırlamaya karar vermiştir.
Blok boyutunun birim zamanda yapılabilecek işlem sayısının kısıtlanmasına sebep olmaktadır.
Blok arası zaman 10 dk olduğu için ve her bloğun boyutu sınırlı olduğu için her 10 dk
arayla onaylanacak (blokzincirine eklenecek) işlemlerin sayını yaklaşık 1000-2000 arasındadır.
Bu da yaklaşık saniyede 3 işleme denk gelmektedir.
Bitcoin'in kredi kartı şirketleri (VISA, MasterCard gibi) kadar işlemi onaylayabilmesi için
saniyede 20,000 işlem seviyelerine gelmesi gerekmektedir.

Bitcoin Core takımı bu işlem kapasitesinin artırılması için farklı çözümler sunmaktadır.
Bunlardan biri SegWit (segregated witness - ayrılmış tanık) işlem boyutunu küçülterek
1 MB'lık bir bloğa sığdırılabilecek toplam işlem sayısını artırmayı amaçlamaktadır.
Bir diğeri Lightning Network (Yıldırım Ağı) ise belirlenmiş adresler arasında blokzinciri
dışı işlemler yapılmasını sağlamaktadır. Bu şekilde sık para transferi yapan adresler arasında
ekstra bir işlem ağı kurulmaktadır ve istendiği zaman adresler arası hesap kapatılarak toplam
işlem blokzincirine eklenmektedir. Sonuç olarak blokzincirine eklenmesi gereken toplam işlem
sayısının azaltılması amaçlanmaktadır.

**Peki neden blok boyutu 1 MB olarak sınırlandırılmak zorunda?**

Bitcoin Core'a göre blok boyutunun artırılması blokzincirinin boyutunun fazla büyümesine ve ortalama
bir bilgisayar ve internet ağı kullanarak Bitcoin yazılımının çalıştırılmasının zorlaşıcağını düşünmektedir.
Blokzincirinin boyutunun artmasıyla yazılım için gerekli hafıza ve internet hızının artmasıyla masraf artacaktır.
Bitcoin Core bu artan masrafın Bitcoin yazılımının çoğunlukla madenciler tarafından kullanılacağını düşünmektedir.
Bu sebepler blok boyutunun büyültülmesinin Bitcoin'in daha merkezi bir hale gelmesine yol açacağına inanmaktadır.


Son zamanlarda blok boyutu sınırının sabit kalması işlem ücretlerinin çok artmasına ve işlemlerin çok uzun sürmesine sebep olmuştur.
Bu yazının tarihinde ortalama işlem ücreti 23 $ civarında ve işlemlerin onaylanması 1 aya kadar sürmektedir.
Bu da haliyle Bitcoin ile işlem yapmayı fazlasıyla olumsuz bir duruma sokmuştur.


### Bitcoin Cash (BCH)

Bitcoin Cash 1 Ağustos 2017 yılında Bitcoin'in ayrılmasıyla ortaya çıkmıştır.
Bitcoin Cash blok boyutu sınırını artırarak 8 MB'a çıkarmıştır.
Aynı zamanda SegWit ve RBF (Replace by Fee - İşlemi Ücretle Değiştirme) kullanmamaktadır.

**İşlemi Ücretle Değiştirme (Replace by Fee - RBF):** İşlem ücreti değiştirme yapılan bir işlemin ücretinin ve adresinin onaylanmadan değiştirilebilmesine izin vermektedir.
Bu şekilde işlem ücreti artırılarak işlemin madenciler tarafından daha hızlı bir şekilde
onaylanması sağlanabilmektedir.
Fakat aynı zamanda RBF ile onlaylanmamış işlemlerin
değiştirilebilmesi işlem hızını sınırlamaktadır.
Blok arası zaman ortalama 10 dk olduğu için işlemlerin güvenilir olması için en az 10 dk beklenilmesi gerekmektedir.
Bitcoin Cash RBF kullanmayarak yapılan işlemlerin sonradan değiştirilmesini engellemiştir.
Bu şekilde işlemler blokzincirine eklenmese bile değiştirilmesi engellendiği için
daha güvenilirdir.
Aynı zamanda küçük işlemlerin saniyeler içinde yapılabilmesi amaçlanmaktadır.
Blokzincirine eklenmemiş işlemlere 0-onay (0-conf) işlemler denmektedir.
Her işlemin blokzincirine eklendiği blok itibariyle onay sayısı artmaktadır.
Yani bir işlem blokzincirine işlendiği anda 1-onay olmaktadır ve ondan sonra eklenen
her blok ile onay sayısı artmaktadır (2-onay, 3-onay, ...).
Bir işlemin onay sayısı ne kadar fazlaysa o işlem o kadar güvenilirdir.
RBF 0-onay işlemlerin güvenirliğini yok ettiği ve işlem hızını azalttığı için Bitcoin Cash tarafından kullanılmamaktadır.

Bitcoin Cash Satoshi Nakamoto'nun sunduğu Bitcoin fikrini savunmaktadır.
Bitcoin'in temel amacının kişiler arası ucuz ve hızlı işlem yapılmasını sağlamak olduğunu düşünmektedir.
Bitcoin'in bir yatırım amacı olarak kullanılmasını ikincil bir amaç olarak görmektedir.
Bu yazının tarihinde ortalama işlem ücreti 0.20 $ civarındadır.


### Kaynaklar

[A gentle introduction to bitcoin - Bits on blocks](https://bitsonblocks.net/2015/09/01/a-gentle-introduction-to-bitcoin/)

[A gentle introduction to blockchain technology - Bits on blocks](https://bitsonblocks.net/2015/09/09/a-gentle-introduction-to-blockchain-technology/)
