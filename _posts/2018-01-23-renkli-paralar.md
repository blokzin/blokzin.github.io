---
layout: splash
title:  "NeNasıl - Renkli paralar (Colored Coins)"
date:   2018-01-18
author: Kutay B. Sezginel
---
![colored-coins](/assets/img/posts/colored-coins.jpg)

Renkli paralar nedir?
=====================
Basitçe renkli paralar özel olarak işaretlenmiş paralardır.
Bunu üzerine resim yapılmış ya da not alınmış bir kağıt para
gibi düşünebilirsiniz.
Renkli paraların amacı paranın belirli bir yerden geldiğini
kanıtlamak için işaretlenmesidir.

Renkli paraların kullanım alanları
----------------------------------

Renli paranın planlanan birçok kullanım alanı bulunmakta.
Aşağıda bunlara birkaç örnek vereceğim.

### Kişiler arası varlık takası

Renkli paralar ile kişilere ait varlıklar internet üzerinden
aracı bir kurum olmadan takas edilebilir.
Renkli paranın sahibi aynı zamanda varlık sahibi olur.
Bu sayede konser/sinema bileti, tapu, hotel/uçak/restoran rezervasyonları gibi kişiye ait varlıklar aracısız bir şekilde takas edilebilir.
Gerektiğinde 3. bir şahsın güven sağlamak için aracı olması da mümkündür.
Bu şekilde takas edilmek istenen varlıklar öncelikle aracı bir kişiye transfer edilir ve anlaşma sağlandığında varlıklar yeni
sahiplerine yollanır.


Senaryo:

**Konser bileti aktarımı**

Renkli paralar sayesinde konser bileti gibi kişiye özel varlıkların transferi de yapılabilir.

> Yarınki konsere bir biletim var fakat gidemeyeceğim.
Biletimi işaretlenmiş 1 renkli para olduğu için bunu istediğim
bir kişiye aktabilirim ya da satabilirim.

Bu senaryoda basitçe renkli para bir konser bileti gibi kullanılıyor. Bu renkli para konseri düzenleyen kişi/kurum tarafından *imzalandığı* için biletin (paranın) gerçekliği
ispatlanabiliyor. Bu işaret parayla birlikte transfer olduğu için para kimin elindeyse konsere giriş hakkı da onun oluyor.

**Emlak satışı**

Renkli paralar aynı zamanda tapu gibi mal varlığını ispatlayan
belgeler gibi kullanılabilir.
Renkli (işaretlenmiş) paranın sahibi malın da sahibi olur.

> Ev alış satışı internet üzerinden güvenli bir şekilde aracı bir kurum olmadan yapılabilir.

Böylece renkli (işaretlenmiş) paraya sahip olan kişi evin de sahibi olmuş oluyor.

### Puan toplama

Renkli paraların kullanım alanı olarak düşünülenlerden birisi
tüccara özel puan toplama.
Mesela en sevdiğiniz marketten nasıl üyelik kartı çıkarıp her
alışverişinizde bir miktar puan topluyorsanız bunun aynısını
renkli paralarla da yapabilirsiniz.

Senaryo 1:

**Bit-bakkal Puanları**

> Bit-bakkal'da her 0.001 Bitcoin'lik alışverişiniz için 1 satoshi bitbakkal-para veriyoruz.

Aslında bit-bakkal'ın yaptığı şey oradan yaptığınız alışveriş karışılığında size işaretlenmiş 1 satoshi (0.00000001 Bitcoin) geri vermektir.
Bu satoshi bitbakkal tarafından özel olarak işaretlendiği için hem başkaları bu parayı yaratamaz hem de bitbakkal kime ne kadar verdiğini takip edebilir.
Bu da alışık olduğumuz puan sisteminin Bitcoin ağı üzerinde
kolaylıkla kullanılabilecek başka bir uygulaması olur.

Günümüzde renkli paralar
-------------------------

Renkli paralar zamanında Bitcoin ağında geliştirilmek istendi
fakat Bitcoin Core ağında işlem yapmanın pahalılaşması ve
yavaşlaması sebebiyle uygulanması mümkün olmamıştır.

Şu sıralar renkli paraların Bitcoin Cash ağında kullanılması için birkaç farklı fikir bulunmakta.
Bitcoin Cash ağında işlem ücretleri oldukça düşük ve işlem
hızı yüksek olduğu için renkli paralar gibi işlem hacmini
artıracak gelişmeler kolaylıkla uygulanabilir.
Bitcoin Cash kullanıcıları ve yazılımcıları renkli paraların kullanılması için oldukça istekliler.

Kaynaklar
---------

[Bitcoin Cash Colored Coins | Simply Explained](https://www.youtube.com/watch?v=889JSfIaPzs)
